## 前言

想要提高写作能力，词语的积累是必不可少的。此篇笔记用于记录自己遇到过的、尚不理解的一些词、句和诗歌等内容。

## 求学问道

#成语 

求学指的是学习知识、技能和经验；而问道则是探究真理、哲学和生命意义等问题。

## 归去来兮

#陶渊明 #宁静恬适 #乐天自然 

归去来兮辞（并序）

余家贫，耕植不足以自给。幼稚盈室，缾无储粟，生生所资，未见其术。亲故多劝余为长吏，脱然有怀，求之靡途。会有四方之事，诸侯以惠爱为德，家叔以余贫苦，遂见用于小邑。于时风波未静，心惮远役，彭泽去家百里，公田之利，足以为酒。故便求之。及少日，眷然有归欤之情。何则？质性自然，非矫厉所得。饥冻虽切，违己交病。尝从人事，皆口腹自役。于是怅然慷慨，深愧平生之志。犹望一稔，当敛裳宵逝。寻程氏妹丧于武昌，情在骏奔，自免去职。仲秋至冬，在官八十余日。因事顺心，命篇曰《归去来兮》。乙巳岁十一月也。

归去来兮，田园将芜胡不归？既自以心为形役，奚惆怅而独悲？悟已往之不谏，知来者之可追。实迷途其未远，觉今是而昨非。舟遥遥以轻飏，风飘飘而吹衣。问征夫以前路，恨晨光之熹微。

乃瞻衡宇，载欣载奔。僮仆欢迎，稚子候门。三径就荒，松菊犹存。携幼入室，有酒盈樽。引壶觞（shang）以自酌，眄（mian）庭柯以怡颜。倚南窗以寄傲，审容膝之易安。园日涉以成趣，门虽设而常关。策扶老以流憩（qi），时矫首而遐观。云无心以出岫（xiu），鸟倦飞而知还。景翳翳以将入，抚孤松而盘桓。

归去来兮，请息交以绝游。世与我而相违，复驾言兮焉求？悦亲戚之情话，乐琴书以消忧。农人告余以春及，将有事于西畴。或命巾车，或棹孤舟。既窈窕以寻壑，亦崎岖而经丘。木欣欣以向荣，泉涓涓而始流。善万物之得时，感吾生之行休。

已矣乎！寓形宇内复几时？曷（he）不委心任去留？胡为乎遑遑欲何之？富贵非吾愿，帝乡不可期。怀良辰以孤往，或植杖而耘耔。登东皋（gao）以舒啸，临清流而赋诗。聊乘化以归尽，乐夫天命复奚疑！

参考：[《归去来兮辞》原文及翻译赏析_作者陶渊明_国学荟 (gushicimingju.com)](https://www.gushicimingju.com/gushi/shi/28.html)

## 兰亭集序

#王羲之

永和九年，岁在癸丑，暮春之初，会于会稽山阴之兰亭，修禊（xi）事也。群贤毕至，少长咸集。此地有崇山峻岭，茂林修竹；又有清流激湍，映带左右，引以为流觞曲水，列坐其次。虽无丝竹管弦之盛，一觞一咏，亦足以畅叙幽情。

是日也，天朗气清，惠风和畅。仰观宇宙之大，俯察品类之盛，所以游目骋怀，足以极视听之娱，信可乐也。

夫人之相与，俯仰一世，或取诸怀抱，悟言一室之内；或因寄所托，放浪形骸之外。虽趣舍万殊，静躁不同，当其欣于所遇，暂得于己，快然自足，不知老之将至。及其所之既倦，情随事迁，感慨系之矣。向之所欣，俯仰之间，已为陈迹，犹不能不以之兴怀。况修短随化，终期于尽。古人云：“死生亦大矣。”岂不痛哉！(趣 一作：曲)

每览昔人兴感之由，若合一契，未尝不临文嗟悼，不能喻之于怀。固知一死生为虚诞，齐彭殇为妄作。后之视今，亦犹今之视昔。悲夫！故列叙时人，录其所述，虽世殊事异，所以兴怀，其致一也。后之览者，亦将有感于斯文。

参考：[兰亭集序原文、翻译及赏析、拼音版及朗读_王羲之文言文_古诗文网 (gushiwen.cn)](https://so.gushiwen.cn/shiwenv_af279f0cdd95.aspx)

## 声声慢

#李清照 #词

寻寻觅觅，冷冷清清，凄凄惨惨戚戚。乍暖还（huán）寒时候，最难将息。三杯两盏淡酒，怎敌他晚来风急？雁过也，正伤心，却是旧时相识。

满地黄花堆积，憔悴损，如今有谁堪摘？守着窗儿，独自怎生得黑！梧桐更兼细雨，到黄昏、点点滴滴。这次第，怎一个愁字了得！

参考：[《李清照·声声慢》原文、注释与赏析 - 李清照诗集 - 品诗文网 (pinshiwen.com)](https://www.pinshiwen.com/shiji/liqingzhao/20200628274501.html)

## 武陵春·春晚

#李清照

风住尘香花已尽，日晚倦梳头。物是人非事事休，欲语泪先流。  
闻说双溪春尚好，也拟泛轻舟。只恐双溪舴艋舟，载不动许多愁。

参考：[武陵春·春晚原文、翻译及赏析、拼音版及朗读_李清照_古诗文网 (gushiwen.cn)](https://so.gushiwen.cn/shiwenv_cd236de1e210.aspx)

## 春江花月夜

## 游褒禅山记

#王安石

褒禅山亦谓之华山，唐浮图慧褒始舍于其址，而卒葬之；以故其后名之曰“褒禅”。今所谓慧空禅院者，褒之庐冢也。距其院东五里，所谓华山洞者，以其乃华山之阳名之也。距洞百余步，有碑仆道，其文漫灭，独其为文犹可识曰“花山”。今言“华”如“华实”之“华”者，盖音谬也。

其下平旷，有泉侧出，而记游者甚众，所谓前洞也。由山以上五六里，有穴窈然，入之甚寒，问其深，则其好游者不能穷也，谓之后洞。余与四人拥火以入，入之愈深，其进愈难，而其见愈奇。有怠而欲出者，曰：“不出，火且尽。”遂与之俱出。盖余所至，比好游者尚不能十一，然视其左右，来而记之者已少。盖其又深，则其至又加少矣。方是时，余之力尚足以入，火尚足以明也。既其出，则或咎其欲出者，而余亦悔其随之，而不得极夫游之乐也。

于是余有叹焉。古人之观于天地、山川、草木、虫鱼、鸟兽，往往有得，以其求思之深而无不在也。夫夷以近，则游者众；险以远，则至者少。而世之奇伟、瑰怪，非常之观，常在于险远，而人之所罕至焉，故非有志者不能至也。有志矣，不随以止也，然力不足者，亦不能至也。有志与力，而又不随以怠，至于幽暗昏惑而无物以相之，亦不能至也。然力足以至焉，于人为可讥，而在己为有悔；尽吾志也而不能至者，可以无悔矣，其孰能讥之乎？此余之所得也！

余于仆碑，又以悲夫古书之不存，后世之谬其传而莫能名者，何可胜道也哉！此所以学者不可以不深思而慎取之也。

四人者：庐陵萧君圭君玉，长乐王回深父，余弟安国平父、安上纯父。

至和元年七月某日，临川王某记。

[(41 封私信 / 80 条消息) 年少没多少感觉，长大才恍然大悟、赞叹不已的好书或好文，有哪些？ - 知乎 (zhihu.com)](https://www.zhihu.com/question/35564122/answer/89209119)

## 装在套子里的人

## 祭十二郎文

#韩愈

年、月、日，季父愈闻汝丧之七日，乃能衔哀致诚，使建中远具时羞之奠，告汝十二郎之灵：

呜呼！吾少孤，及长，不省所怙，惟兄嫂是依。中年兄殁南方，吾与汝俱幼，从嫂归葬河阳。既又与汝就食江南，零丁孤苦，未尝一日相离也。吾上有三兄，皆不幸早世。承先人后者，在孙惟汝，在子惟吾。两世一身，形单影只。嫂尝抚汝指吾而言曰：“韩氏两世，惟此而已！”汝时尤小，当不复记忆；吾时虽能记忆，亦未知其言之悲也。

吾年十九，始来京城。其后四年，而归视汝。又四年，吾往河阳省坟墓，遇汝从嫂丧来葬。又二年，吾佐董丞相于汴州，汝来省吾，止一岁，请归取其孥。明年，丞相薨，吾去汴州，汝不果来。是年，吾佐戎徐州，使取汝者始行，吾又罢去，汝又不果来。吾念汝从于东，东亦客也，不可以久；图久远者，莫如西归，将成家而致汝。呜呼！孰谓汝遽去吾而殁乎！吾与汝俱少年，以为虽暂相别，终当久相与处。故舍汝而旅食京师，以求斗斛之禄。诚知其如此，虽万乘之公相，吾不以一日辍汝而就也。

去年，孟东野往，吾书与汝曰：“吾年未四十，而视茫茫，而发苍苍，而齿牙动摇。念诸父与诸兄，皆康强而早世，如吾之衰者，其能久存乎？吾不可去，汝不肯来，恐旦暮死，而汝抱无涯之戚也。”孰谓少者殁而长者存，强者夭而病者全乎？

呜呼！其信然邪？其梦邪？其传之非其真邪？信也，吾兄之盛德而夭其嗣乎？汝之纯明而不克蒙其泽乎？少者强者而夭殁，长者衰者而存全乎？未可以为信也！梦也，传之非其真也，东野之书，耿兰之报，何为而在吾侧也？呜呼！其信然矣！吾兄之盛德而夭其嗣矣，汝之纯明宜业其家者，不克蒙其泽矣。所谓天者诚难测，而神者诚难明矣。所谓理者不可推，而寿者不可知矣。

虽然，吾自今年来，苍苍者或化而为白矣；动摇者或脱而落矣，毛血日益衰，志气日益微，几何不从汝而死也？死而有知，其几何离？其无知，悲不几时，而不悲者无穷期矣。

汝之子始十岁，吾之子始五岁，少而强者不可保，如此孩提者，又可冀其成立邪？呜呼哀哉！呜呼哀哉！

汝去年书云：“比得软脚病，往往而剧。”吾曰：“是疾也，江南之人，常常有之。”未始以为忧也。呜呼， 其竟以此而殒其生乎？抑别有疾而至斯极乎？

汝之书，六月十七日也；东野云，汝殁以六月二日；耿兰之报无月日。盖东野之使者不知问家人以月日，如耿兰之报，不知当言月日。东野与吾书，乃问使者，使者妄称以应之乎。其然乎？其不然乎？

今吾使建中祭汝，吊汝之孤与汝之乳母。彼有食可守，以待终丧，则待终丧而取以来；如不能守以终丧，则遂取以来。其余奴婢，并令守汝丧。吾力能改葬，终葬汝于先人之兆，然后惟其所愿。

呜呼！汝病吾不知时，汝殁吾不知日，生不能相养以共居，殁不能抚汝以尽哀，敛不凭其棺，窆不临其穴。吾行负神明，而使汝夭。不孝不慈，而不得与汝相养以生，相守以死。一在天之涯，一在地之角，生而影不与吾形相依，死而魂不与吾梦相接，吾实为之，其又何尤！彼苍者天，曷其有极！自今已往，吾其无意于人世矣！当求数顷之田于伊、颍之上，以待余年。教吾子与汝子，幸其成；长吾女与汝女，待其嫁，如此而已。

呜呼，言有穷而情不可终，汝其知也邪？其不知也邪？呜呼哀哉！尚飨！

## 项脊轩志

## 背影

## 故都的秋

## 氓

## 孔雀东南飞

## 赤壁赋

## 琵琶行

## 永遇乐·京口北固亭怀古

千古江山，英雄无觅，孙仲谋处。舞榭歌台，风流总被，雨打风吹去。斜阳草树，寻常巷陌，人道寄奴曾住。想当年，金戈铁马，气吞万里如虎。  
元嘉草草，封狼居胥，赢得仓皇北顾。四十三年，望中犹记，烽火扬州路。可堪回首，佛狸祠下，一片神鸦社鼓。凭谁问：廉颇老矣，尚能饭否？

参考：[永遇乐·京口北固亭怀古原文、翻译及赏析、拼音版及朗读_辛弃疾_古诗文网 (gushiwen.cn)](https://so.gushiwen.cn/shiwenv_12e69f000057.aspx)

## 山坡羊·潼关怀古

峰峦如聚，波涛如怒，山河表里潼关路。望西都，意踌躇。(踌躇 一作：踟蹰)  
伤心秦汉经行处，宫阙万间都做了土。兴，百姓苦；亡，百姓苦。

参考：[山坡羊·潼关怀古原文、翻译及赏析、拼音版及朗读_张养浩_古诗文网 (gushiwen.cn)](https://so.gushiwen.cn/shiwenv_1bd53945715b.aspx)

## 锦瑟

#李商隐

锦瑟无端五十弦，一弦一柱思华年。  
庄生晓梦迷蝴蝶，望帝春心托杜鹃。  
沧海月明珠有泪，蓝田日暖玉生烟。  
此情可待成追忆，只是当时已惘然。

> **贴一下钱钟书先生《[谈艺录](https://www.zhihu.com/search?q=%E8%B0%88%E8%89%BA%E5%BD%95&search_source=Entity&hybrid_search_source=Entity&hybrid_search_extra=%7B%22sourceType%22%3A%22answer%22%2C%22sourceId%22%3A672772103%7D)》中对《锦瑟》尾联的解读，个人认为是解读得最公允的。**
>
七八句“此情可待[成追忆](https://www.zhihu.com/search?q=%E6%88%90%E8%BF%BD%E5%BF%86&search_source=Entity&hybrid_search_source=Entity&hybrid_search_extra=%7B%22sourceType%22%3A%22answer%22%2C%22sourceId%22%3A672772103%7D)，只是当时已惘然”，乃与首二句呼应作结，言前尘回首，枨触万端，顾当年行乐之时，即已觉世事无常，持沙转烛，黯然于好梦必醒，[盛筵必散](https://www.zhihu.com/search?q=%E7%9B%9B%E7%AD%B5%E5%BF%85%E6%95%A3&search_source=Entity&hybrid_search_source=Entity&hybrid_search_extra=%7B%22sourceType%22%3A%22answer%22%2C%22sourceId%22%3A672772103%7D)。登场而预有下场之感，热闹中早含萧索矣。朱行中《[渔家傲](https://www.zhihu.com/search?q=%E6%B8%94%E5%AE%B6%E5%82%B2&search_source=Entity&hybrid_search_source=Entity&hybrid_search_extra=%7B%22sourceType%22%3A%22answer%22%2C%22sourceId%22%3A672772103%7D)》云：“拚一醉，而今乐事他年泪。”而今早知他年，即当时已惘然也。[拜伦](https://www.zhihu.com/search?q=%E6%8B%9C%E4%BC%A6&search_source=Entity&hybrid_search_source=Entity&hybrid_search_extra=%7B%22sourceType%22%3A%22answer%22%2C%22sourceId%22%3A672772103%7D)深会此情，尝曰：“入世务俗，交游酬应，男女爱悦，图营势位，乃至贪婪财货，人生百为，于兴最高、心最欢时，则微觉乐趣中杂以疑虑与忧伤，其故何耶？”不啻为“当时已惘然”作笺矣。

参考：[(41 封私信 / 79 条消息) “此情可待成追忆 只是当时已惘然”是什么意思？ - 知乎 (zhihu.com)](https://www.zhihu.com/question/20893724)

## 陈情表

#l李密 

臣密言：臣以险衅（xianxin 信），夙遭闵（min 皿）凶。生孩六月，慈父见背；行年四岁，舅夺母志。祖母刘愍（min 怜悯）臣孤弱，躬亲抚养。臣少多疾病，九岁不行，零丁孤苦，至于成立。既无伯叔，终鲜兄弟，门衰祚（zuo 作）薄，晚有儿息。外无期功强近之亲，内无应门五尺之僮，茕茕孑立，形影相吊。而刘夙婴疾病，常在床蓐（ru），臣侍汤药，未曾废离。(愍 一作：悯；孑立 一作：独立)

逮奉圣朝，沐浴清化。前太守臣逵（kui）察臣孝廉；后刺史臣荣举臣秀才。臣以供养无主，辞不赴命。诏书特下，拜臣郎中，寻蒙国恩，除臣洗马。猥以微贱，当侍东宫，非臣陨首所能上报。臣具以表闻，辞不就职。诏书切峻，责臣逋慢；郡县逼迫，催臣上道；州司临门，急于星火。臣欲奉诏奔驰，则刘病日笃，欲苟顺私情，则告诉不许：臣之进退，实为狼狈。

伏惟圣朝以孝治天下，凡在故老，犹蒙矜育，况臣孤苦，特为尤甚。且臣少仕伪朝，历职郎署，本图宦达，不矜名节。今臣亡国贱俘，至微至陋，过蒙拔擢（zhuo 浊），宠命优渥，岂敢盘桓，有所希冀。但以刘日薄西山，气息奄奄，人命危浅，朝不虑夕。臣无祖母，无以至今日，祖母无臣，无以终余年。母、孙二人，更相为命，是以区区不能废远。

臣密今年四十有四，祖母今年九十有六，是臣尽节于陛下之日长，报养刘之日短也。乌鸟私情，愿乞终养。臣之辛苦，非独蜀之人士及二州牧伯所见明知，皇天后土实所共鉴。愿陛下矜愍愚诚，听臣微志，庶刘侥幸，保卒余年。臣生当陨首，死当结草。臣不胜犬马怖惧之情，谨拜表以闻。(矜愍 一作：矜悯)

徇私情报国恩的矛盾

[(41 封私信 / 80 条消息) 怎样评价李密的《陈情表》？ - 知乎 (zhihu.com)](https://www.zhihu.com/question/27493500)
[陈情表原文、翻译及赏析、拼音版及朗读_西晋·李密文言文_古诗文网 (gushiwen.cn)](https://so.gushiwen.cn/shiwenv_f84986dafb2d.aspx)

## 惠而不费

意思是给人好处，自己却无所损失。出自《论语》。

## 酬乐天扬州初逢席上见赠

#刘禹锡

巴山楚水凄凉地，二十三年弃置身。  
怀旧空吟闻笛赋，到乡翻似烂柯人。  
沉舟侧畔千帆过，病树前头万木春。  
今日听君歌一曲，暂凭杯酒长精神。

## 关于爱情

语文课本先选了《关雎》，展现了对爱情的渴望  
紧接着《蒹葭》，告诉了追求爱情的困难  
然后就是《氓》，提醒不要沉迷于爱情  
最后《孔雀东南飞》，说明爱情不只是两个人的事情


## 数据

## 北岭有燕

北岭有燕，羽若雪兮 。

朔风哀哀， 比翼南飞。

一折羽兮， 奈之若何。

朔风凛凛 ，终不离兮。